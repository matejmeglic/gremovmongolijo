---
title: "Komentar k Moskvi"
date: "2014-07-17"
lang: "slo"
---

Ker Katja ne bi bila Katja, če ne bi želela še česa pripomniti, mora dodati še nekaj stavku o Moskvi in njenem prvem vtisu. Aja in Katja počne tudi druge stvari, kot samo je in spi (je pa res, da je rada naspana).

1. Zelo sem vesela, da mi tukaj ni treba opravljati vozniškega izpita, ker šestpasovnice in hitro vozeči rusi … ajoj. Nehvaležno mesto za cestni promet. Te pa zato fascinira metro. Vsaka postaja ima svoj vzorec ornamentov, luči, kipov. Vrže te na rit. Pravi mali podzemni dvorci. Pa vse tiste male pekarne. Iiii.

2. Ne morem mimo sistematičnosti Rusov, reda in čistoče. To je res poglavje zase. Pustimo to, kaj se kasneje zgodi z odpadki (zaenkrat v Rusiji še ne ločujejo), ampak v mestu so smeti povsod, ne glede na predel, na svojem mestu – v košu za smeti.

3. Dekleta na ulici. Ni važno, kateri dan, katero uro, dekleta so vedno spedenane v nulo. Niti ene same trenerke nisem videla. Samo nešteto oblekic, katerim bi brez pardona dovolila, da končajo v moji omari. Čevlji … ni važno za kakšen namen … vedno so visoke pete – in niti najmanjšega sledu o jamranju. In potem pride Katja, ki jim predstavi svojo kolekcijo športno-udobne mode J.

4. Vse stvari so takooo velike. Ulice so pripravljene na masovne pohode, zgradbe, da pride polovica meščanov notri živet …  Res znajo impresionirat. Za piko na i pa poskrbijo s parki, ki  nudijo toliko stvari in prijetnih kotičkov, da postaneš izbirčenJ.

In še za konec, da se pohvalim,  znam odkodirati te njihove čudne znake in  (zaenkrat) berem kot drugošolec :).
