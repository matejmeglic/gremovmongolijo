---
title: "Kako lahko pomagam + VIDEO"
date: "2014-02-22"
lang: "slo"
---

Še 80 dni do odhoda... Tokrat se gre zares, prosiva za pozorno branje (in seveda za bogato odpiranje denarnic ob koncu).. :)

Predstavljava vam promocijski videoposnetek, ki obenem pomeni tudi začetek zbiranja sredstev množičnega financiranja projekta po načelu "Vsak lahko preživi s tem, da se odpove nekaj kavam.", gremo se torej tako popularno besedo crowdfunding. Prav vsak lahko pomaga in prispeva po svojih zmožnostih, v zameno pa prejme katero od manjših nagrad, simboličnih poplačil za svoje dobro delo ([preglejte si tabele nagrad](http://gremovmongolijo.com/kako-lahko-pomagam/#NAGRADE "Tabela")). Ne pozabite lajkati naše facebook strani.

Naj poveva, da so za snemanje in montažo videa poskrbeli pri [JS-Design](http://www.js-design.si/ "JS-Design") in [Just Cate](http://www.just-cate.com/ "Just Cate"), navdušili so naju in nedvomno bodo tudi vas, za glasbo v ozadju je poskrbela [glasbena skupina Čedahuči.](http://cedahuci.com/ "Čedahuči") Priporočava in hvaliva do neba, brez vašega doprinosa nama ne bi uspelo. Hja, seveda se pustijo najeti za družinska, poročna in tudi vsa ostala fotografiranja, snemanja in nastope.

<iframe src="//www.youtube.com/embed/6eadYoYpBfY" width="640" height="360" frameborder="0" allowfullscreen="allowfullscreen"></iframe>

**Donacija vozila lokalni skupnosti zares lahko pripomore k njenemu razvoju. Lokalnemu zdravniku se kar naenkrat močno poveča domet in izboljša odzivnost, obenem pa lahko iz prvega večjega mesta pripelje bistveno več dobrin, kot prej. Enako je s pošto, v šolo pa spotoma lahko odpelje tudi vse otroke. Z ustrezno organizacijo je razlika v življenju pred/po avtomobilu brez primere.**

#### Kako podpreti projekt?

Za vse, ki se odločite podpreti ta projekt, je na prvi spletni strani urejena [možnost nakazil](http://gremovmongolijo.com/wp-content/uploads/2014/04/08042014_SEPA_case.jpg "Primer SEPA obrazca") (ne pozabite na kodo CHAR, pošljite tudi vaš e-mail na [donacije.gremovmongolijo@gmail.com](mailto:donacije.gremovmongolijo@gmail.com) in pripišite znesek donacije za dvojno preverjanje, da vam lahko pošljemo izbrano simbolično nagrado). **Zneski ne bodo prikazani.**

Seveda donacije najrajši pobirava osebno - brez skrbi, vse bo transparentno, denar pa takoj na bančnem računu.

**POMEMBNO:** Prosimo, da platformo PayPal pa uporabljajte le v skrajni sili, ker zaenkrat zaračunavajo 8%+0,30 EUR na transakcijo, kar je občutno preveč. Delava na tem.

Urejava še Justgiving stran za vse, ki si želite nakazati sredstva direktno organizaciji GO-HELP v okviru obvezne donacije ekipe FENNECteam Mongolia 2014.

#### Ne želim omembe svojega imena, rad pa bi sodeloval?

Nič lažjega, še vedno lahko sodelujemo. Ob prispevku se sicer avtomatično strinjate z omembo vašega imena na koncu projekta. Če si tega ne želite, pošljite e-mail na [donacije.gremovmongolijo@gmail.com](mailto:donacije.gremovmongolijo@gmail.com), v zadevo napišite vaše ime in priimek in zvezdico, in uporabili bomo samo prvo črko imena, ter zadnjo črko priimka, vmes pa napisali zvezdice. **Zneski ne bodo prikazani.**

#### Pod črto

Hvala, ker verjamete v naju in v ta projekt. Skupaj nam zares lahko uspe, prvi odzivi so zelo dobri. Poročamo, koliko denarja nama je uspelo zbrati v prvih desetih dneh.
