---
title: "23. dan / 1.8. Pot na Jezersko"
date: "2014-08-01"
lang: "slo"
---

Po kratki noči (zaradi urejana bloga in odgovarjanja na maile), naju v jutro po šestih dremežih le zbudi nadležna budilka. Včeraj pozno ponoči smo našli hotel v  Barnaulu in se namestili v tematske sobe. Najina se imenuje Diana, ruska lepotica, ki nadomešča tapete. Kot se za pozno vstajanje spodobi, sledi brezglavo beganje po sobi, oblačenje med ščetkanjem zob, tlačenje vseh stvari v nahrbtnik (in to smatrati kot pakiranje). Mudi se nama, ker sva ob pol devetih dogovorjena z Jomino in Hugom. V zadnji minuti uspeva priti do recepcije (kako tipično), a njiju nikjer. Katja kot varnostnik preveri celotno zgradbo, nato pa izkoristiva minute za internet. Zamuda sopotnikov je opravičena, ko uro kasneje prikorakata, zbegana od vsega menjavanja časovnih pasov. Zmešnjavi se nasmejemo ob zajtrku v majhni menzi (verjetno namenjeni uslužbencem – a nas to ne zmoti) in pojemo jim vse biskvite v obliki mini pite, ker je ostala hrana občutno pretežka za jutranji želodec. Matej plača kazen, ki sva jo dobila ob prvem potovanju čez Rusijo (rok plačila je 60 dni, v določeni poslovalnici, kjerkoli v Rusiji) da bo najin prehod čez mejo, res gladek.

Zadnji del poti nas vodi po dolini, ki jo je izoblikovala reka, zato tudi cesta razigrano vijuga. Našo hitrost zmanjšajo naselja ob poti in prečkanja živali, ki se ne dajo motiti in dajejo vtis, da so vladarji cest. Nadmorska višina se počasi dviga in s tem sovpadajo tudi vedno nižje temperature. Ozka dolina gosti nekaj družin, ki kampirajo, nekajkrat pa naletimo tudi na rafterje, v pripravah na rečni izziv. Katja doživi prvo izven slovensko izkušnjo s policistom, ki ga je premagala radovednost.

\[caption id="attachment\_1936" align="alignnone" width="300"\][![DSC_0037 (4)](images/DSC_0037-4-300x200.jpg)](http://gremovmongolijo.com/wp-content/uploads/2014/08/DSC_0037-4.jpg) V senci še večjega avta :)\[/caption\]

[![DSC_0019](images/DSC_0019-300x200.jpg)](http://gremovmongolijo.com/wp-content/uploads/2014/08/DSC_0019.jpg) [![IMG_9648](images/IMG_9648-300x200.jpg)](http://gremovmongolijo.com/wp-content/uploads/2014/08/IMG_9648.jpg)

Kosilo si privoščimo na rečnem nabrežju, ki poleg nas gosti še nekaj ljudi in na žalost tudi smeti.  A ni ga čez lep razgled.

[![DSC_0031](images/DSC_0031-300x200.jpg)](http://gremovmongolijo.com/wp-content/uploads/2014/08/DSC_0031.jpg) [![DSC_0032](images/DSC_0032-300x200.jpg)](http://gremovmongolijo.com/wp-content/uploads/2014/08/DSC_0032.jpg) [![IMG_9612](images/IMG_9612-300x200.jpg)](http://gremovmongolijo.com/wp-content/uploads/2014/08/IMG_9612.jpg) [![IMG_9616](images/IMG_9616-300x200.jpg)](http://gremovmongolijo.com/wp-content/uploads/2014/08/IMG_9616.jpg)

Prevozimo še kar lep kos poti in ko se sonce  začne pripravljati na odpravo na zahod, si ob reki najdemo majhen košček kamperskega raja. Med drevesi, s postavljenima šotoroma, skuhamo večerjo, izkoristimo vodni vir za pomivanje posode, zanetimo taborni ogenj, ki nas prijetno greje in si pripovedujemo zgodbe.

[![IMG_9660](images/IMG_9660-300x200.jpg)](http://gremovmongolijo.com/wp-content/uploads/2014/08/IMG_9660.jpg) [![IMG_9709](images/IMG_9709-300x200.jpg)](http://gremovmongolijo.com/wp-content/uploads/2014/08/IMG_9709.jpg) [![IMG_9668](images/IMG_9668-300x200.jpg)](http://gremovmongolijo.com/wp-content/uploads/2014/08/IMG_9668.jpg) [![IMG_9683](images/IMG_9683-300x200.jpg)](http://gremovmongolijo.com/wp-content/uploads/2014/08/IMG_9683.jpg)
