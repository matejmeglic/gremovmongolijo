---
title: "41. dan / 19.8. V enem dnevu nazaj"
date: "2014-08-19"
lang: "slo"
---

Zjutraj v taksiju predirkava cel Ulaan Baatar in to po zelo sumljivih ulicah in se vkrcava na letalo, nato pa preživiva 9 ur v letu čez vse države bližnjega vzhoda. Aha, pred tem Matej doživi še poseben pregled na letališču, ker sva s sabo vzela nekaj peska iz puščave Gobi. Nedopustno, nemogoče, ni šans. Seveda s sabo vzameva vse, toliko pogajalskih sposobnosti pa že imava. So pa zelo sitni, kar se tiče fosilov. Priletiva v Istanbul, kjer najdeva prevoz v mesto (metro je zakon) in nato prvi hotel točno pri Aya Sofii, kjer močno zbarantava ceno. Večerni sprehod po Istanbulu in kebab. Sploh pa super občutek in retrospektiva na vsa doživetja prejšnjega meseca.

Fotografij ni, uživava sama s sabo. In z vso prtljago.
