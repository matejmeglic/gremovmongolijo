---
title: "28. dan / 6.8. Igranje v peskovniku"
date: "2014-08-06"
lang: "slo"
---

Zjutraj se prebudimo v prvi dan brez komarjev. Smo preveč visoko. Katja je zbolela, resno – jemo lekadole, spimo in bruhamo. In zelo težko je ob vročini biti v avtomobilu, ki ga vsako sekundo stresejo sile povprečnega Gardalandovega Blue Tornada. Nisem ji fouš, pravzaprav ji nobeden ni. Nizozemca kar naprej sprašujeta in ponujata še svojo lekarno. Kmalu zaspi, ugnezdena v vse mogoče blazine in oblačila, mi pa odpeljemo gorsko preizkušnjo ena-a. To je pa neverjetno, s Hugom se nama kar smeji, tako velike višinske razlike premagujeva vsako minuto. Dosežemo mesto Altaj in užgemo ustaljeno prakso. Dizel, pitna voda, smeti, naprej.

[![DSC_0005](images/DSC_0005-300x200.jpg)](http://gremovmongolijo.com/wp-content/uploads/2014/08/DSC_0005.jpg) [![DSC_0076](images/DSC_0076-300x200.jpg)](http://gremovmongolijo.com/wp-content/uploads/2014/08/DSC_0076.jpg)

V tem vrstnem redu, nato nadaljujemo po glavni cesti. Tokrat je bila za spremembo zares glavna in kaj kmalu dosežemo zadnje mesto pred Bayankhongor, našo naslednjo postojanko. Aja, neee. Kje pa, nekje vmes zavijemo na stran pot, ker smo snemali material za dokumentarni film in se znajdemo na planoti. Mi, trije geri v daljavi, Katja z bolečim trebuhom in voznika z nasmehi do ušes. Spraviti se nazaj s planote je kakopak povsem druga pesem. Vse poti vodijo po suhih strugah, ki so peščene. Obupamo enkrat, dvakrat, trikrat.

[![DSC_0031](images/DSC_00311-300x200.jpg)](http://gremovmongolijo.com/wp-content/uploads/2014/08/DSC_00311.jpg) [![DSC_0010](images/DSC_0010-300x200.jpg)](http://gremovmongolijo.com/wp-content/uploads/2014/08/DSC_0010.jpg)

Nato se odločimo, da gremo pač nazaj. Vmes vidimo lisico (ali stepskega volka, mnenja so še vedno deljena), kako ujame plen, pa nekaj čudovitih ptic, ki jim popestrimo dan z našim mimobrzom. Utaborimo se nekje ob cesti, ko jo najdemo. A glej ga zlomka, komarji. Spet. A me ti hecaš? Izkazalo se je, da tako kot mi iščejo zavetje pred prvimi kapljami dežja, ki so se prikradle nekje iz zahoda.

[![DSC_0016](images/DSC_0016-300x200.jpg)](http://gremovmongolijo.com/wp-content/uploads/2014/08/DSC_0016.jpg) [![DSC_0017](images/DSC_0017-300x200.jpg)](http://gremovmongolijo.com/wp-content/uploads/2014/08/DSC_0017.jpg)

[![DSC_0070](images/DSC_0070-300x200.jpg)](http://gremovmongolijo.com/wp-content/uploads/2014/08/DSC_0070.jpg) [![DSC_0090](images/DSC_0090-300x200.jpg)](http://gremovmongolijo.com/wp-content/uploads/2014/08/DSC_0090.jpg)

Skupaj povečerjamo (mi in komarji) in se odločimo, da bomo tudi danes spali v avtu. Med zaklepanjem vseh prtljažnikov Mateja že ujame dež in privošči si še tuš – tak puščavski. Nizozemca imata naslednji dan mokre stole, midva pa neeee. :) Sledi ogled filma na računalniku, ob poslušanju dežja, ki pada na vetrobransko steklo. V puščavi. Romantika, da ni večje. No ja, Katja ob trebušnih nevšečnostih kmalu zaspi.
