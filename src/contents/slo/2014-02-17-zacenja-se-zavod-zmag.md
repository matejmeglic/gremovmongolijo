---
title: "Začenja se... Zavod ZMAG."
date: "2014-02-17"
lang: "slo"
---

Ekipa FENNECteam se je 6. Februarja v Tehnološkem parku Ljubljana premierno predstavila kot projekt za [Zavod ZMAG](http://zavodzmag.si/  "Zavod ZMAG"), zavodu specializiranem za pripravo zakonodaje in operativnih postopkov za zagon malega gospodarstva s pomočjo množičnega financiranja. Ključna je bila priprava, saj so nam v skladu z uveljavljenimi smernicami t.i. pitcha za predstavitev namenili celih 5 minut.

Situacija izgleda takole: Prideš v predavalnico skupaj z izjemnimi podjetniki in ustvarjalci, nato pa se na znak pripraviš v nizki start. Pet minut pomeni 30 stavkov, ni časa za mašila, ni časa za obotavljanje. Celotno situacijo moraš obvladati, da lahko navdušiš te ljudi, ki več kot očitno ne izgubljajo časa. Ključno se nam zdi vnaprej predvideti vsa mogoča vprašanja, pripraviti odgovore in predstaviti temo brez ovinkarjenja. Stresno, a izjemno učinkovito.

Poželi smo uspeh, Zavod ZMAG je kljub podjetniški usmerjenosti pripravljen sodelovati, usmerjati in posredovati informacije in kontakte. Prva in velika zmaga za projekt Gremo v Mongolijo. Hvala ZMAG.
