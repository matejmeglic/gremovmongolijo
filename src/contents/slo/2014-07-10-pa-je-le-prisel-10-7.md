---
title: "Pa je le prišel 10.7."
date: "2014-07-10"
lang: "slo"
---

In prišel je čas, ko je tudi odštevalniku na spletni strani zmanjkalo števil in se je ustavil :). Prišel je dan D in z največjo zagnanostjo se podajava na pot. Neučakanost se bo končno pomirila in vsa energija se bo pretvorila v osredotočenost na vožnjo in usmerila na cesto.

Na ta deževen četrtek se pakira še zadnje kose opreme, preračunava da bo prostor popolnoma izkoriščen, jaz se trudim pretihotapiti še  kakšno dodatno majico v nahrbtnik, na drugi strani pa Matej vse kose pospravlja nazaj v omare (ah, tukaj sem odprta knjiga:)).

Še vedno je čas, da popoldanske načrte preuredite tako, da vam bo uspelo ob 17:00 priti na letališče Jožeta Pučnika, pomahati popotnikoma. In parkirni prostor ni ovira, za to je poskrbljeno.

Kaj naj še dodam ... da nama bo Ford Ranger (znan tudi kot Žvau:)) le služil! :)
