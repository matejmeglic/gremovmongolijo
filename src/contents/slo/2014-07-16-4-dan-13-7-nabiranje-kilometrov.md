---
title: "4. dan / 13.7. Nabiranje kilometrov"
date: "2014-07-13"
lang: "slo"
---

Dobro jutro, Belorusija. Celih devetnajst ur, praviš.

[![IMG_4948](images/IMG_4948-300x200.jpg)](http://gremovmongolijo.com/wp-content/uploads/2014/07/IMG_4948.jpg) [![IMG_4950](images/IMG_4950-300x200.jpg)](http://gremovmongolijo.com/wp-content/uploads/2014/07/IMG_4950.jpg)

Spanja na pol, ker vsake kvatre pač moraš premaknit tisti avto za tri metre naprej, pa vsakih N ur te en inšpektor spet postavi na konec vrste. Ampak pametnejši odneha in tako se odprava prebija dalje. Presenečenj nikakor ni konca, gospod Oleg naju čaka že slabe tri ure, in to za ponujenih 30 EUR. Ko se končno najdemo, naju pelje naprej, ker takoj tam pač noče prestaviti prtljage. Okej, ampak ne po avtocesti, ker nimava vinjete. Ja, ne bomo šli, brez skrbi. Seveda čez dobrih 5km bravurozno zavije na, lej ga belorusa, na avtocesto. Midva seveda slediva in kaj kmalu padeva v radar, ki je tam prav z namenom prestrezanja nič hudega slutečih petih turistov, ki letno obiščejo Belorusijo. Tistih petih torej, ki nam zadeva ni jasna. Okej, na prvi črpalki zavijemo dol in gremo kupit vinjeto. Seveda ne gre, padli ste že noter in to je že 100 EUR kazni. Kaj pa oni vejo, kaj je 100 EUR. Nič, pretrogamo vse stvari in iz inata mu ne dava kulija, da bi se podpisal na avto. Seveda je sedaj težava drugačna. V avtu je pol stvari manj, torej je potreben ponoven План груза (načrt prtljažnika). V dežju prekladava gajbice sem in tja, zalagava kante z bencinom in vse skupaj priveževa (kot se kasneje izkaže, bravurozno sedi pet).

[![IMG_4957](images/IMG_4957-300x200.jpg)](http://gremovmongolijo.com/wp-content/uploads/2014/07/IMG_4957.jpg) [![IMG_4958](images/IMG_4958-300x200.jpg)](http://gremovmongolijo.com/wp-content/uploads/2014/07/IMG_4958.jpg)

Nazaj k vinjetam. Kupi se jih seveda na bencinski črpalki, ki je 40 kilometrov niže in je zelene barve. Odpeljeva se in glej ga no zlomka, čez 16 kilometrov se pojavi zelena črpalka. Nimajo, valda. Greva naprej, vmes padeva še v dva radarja, nova črpalka, zelena, tokrat na drugi strani. Tankava, da bo vse skupaj, a vinjete nimajo. Dizel je super poceni, 0,73 EUR. Greva naprej, čez 5km spet črpalka, spet zelena. A uganete, a majo vinjeto? JA VALDA JE NIMAJO. Imajo pa drugo informacijo. Vsak radar, ki ga prevoziš, je 100 EUR. Torej imava za 300 EUR kazni v 36. kilometrih.

[![IMG_4965](images/IMG_4965-300x200.jpg)](http://gremovmongolijo.com/wp-content/uploads/2014/07/IMG_4965.jpg)

Okej, zdej je pa dosti, čez eno vas pičiva kar se da, da se izogneva četrtemu radarju, nato pa končno kupiva vinjeto. Simpl proces, ni kej. Tukaj tudi povejo, da je kazen verjetno samo 100 EUR, pa še to samo v primeru, da naju dobijo prometni policisti. Vsa vesela se peljeva naprej in Matej zaspi. V kosu prevoziva 360 tisočerih metrov do Minska, kjer padeva v debato z dvema policajema, kako lahko povsod parkiraš, da to pa ja ni Evropa. Okej, parkirava zares kar nekje ob pločniku, tako kot pač vsi. Narediva kratek ogled mesta, posnameva nekaj kadrov za film in že sva nazaj. Privoščiva si tudi zanimiv zajtrk - topljeni sirček na sladkem kruhu, za čez pa orehov kolaček z borovničevo marmelado.

[![IMG_4975](images/IMG_4975-300x200.jpg)](http://gremovmongolijo.com/wp-content/uploads/2014/07/IMG_4975.jpg) [![IMG_4993_1](images/IMG_4993_1-300x200.jpg)](http://gremovmongolijo.com/wp-content/uploads/2014/07/IMG_4993_1.jpg) [![IMG_5024_1](images/IMG_5024_1-300x200.jpg)](http://gremovmongolijo.com/wp-content/uploads/2014/07/IMG_5024_1.jpg) [![IMG_5016_1](images/IMG_5016_1-300x200.jpg)](http://gremovmongolijo.com/wp-content/uploads/2014/07/IMG_5016_1.jpg) [![IMG_4985](images/IMG_4985-300x200.jpg)](http://gremovmongolijo.com/wp-content/uploads/2014/07/IMG_4985.jpg) [![IMG_5006](images/IMG_5006-300x200.jpg)](http://gremovmongolijo.com/wp-content/uploads/2014/07/IMG_5006.jpg)

Pičiva ven in glej ga zlomka, možje v modrem. Peljal sem (Katja spala) 120 na uro in sem moral kar malo spustiti, da me je VW Transporter sploh lahko prehitel, da mi je pokazal tisto tablico. Pa kako te to najdejo, nalašč sem vozil za kamionom, da me ja ne bodo videli – očitno jih sistem obvešča, kdo je v bližini in tako točno vedo, kje kdaj si. Super sistem, padla sva pa noter na račun ogleda Minska.

\[caption id="attachment\_1625" align="alignnone" width="300"\][![IMG_5011_1](images/IMG_5011_1-300x200.jpg)](http://gremovmongolijo.com/wp-content/uploads/2014/07/IMG_5011_1.jpg) Tale trava se nama je zdela blazno zanimiva.\[/caption\]

Policista sta šla najprej pogledat avto, nato sem jima razložil vse o projektu in nato sta razložila, da je kazen pač v sistemu in da drugače ne gre.

[![IMG_5095_1](images/IMG_5095_1-300x200.jpg)](http://gremovmongolijo.com/wp-content/uploads/2014/07/IMG_5095_1.jpg) [![IMG_5117_1](images/IMG_5117_1-300x200.jpg)](http://gremovmongolijo.com/wp-content/uploads/2014/07/IMG_5117_1.jpg) [![IMG_5102_1](images/IMG_5102_1-300x200.jpg)](http://gremovmongolijo.com/wp-content/uploads/2014/07/IMG_5102_1.jpg) [![IMG_5110](images/IMG_5110-300x200.jpg)](http://gremovmongolijo.com/wp-content/uploads/2014/07/IMG_5110.jpg)

Sta bila pa face in sta ful spraševala. Plačava 100 EUR in peljeva naprej. Vmes se ustaviva za fotkanje in padeva v Rusijo tako, kot da meje sploh ne bi bilo. Hej, saj je ni več – samo en policaj naju je tako začudeno opazoval, da mu je telefon skoraj padel iz rok, ko sva priletela mimo.

[![IMG_5122](images/IMG_5122-300x200.jpg)](http://gremovmongolijo.com/wp-content/uploads/2014/07/IMG_5122.jpg) [![IMG_5126](images/IMG_5126-300x200.jpg)](http://gremovmongolijo.com/wp-content/uploads/2014/07/IMG_5126.jpg)  [![IMG_5144_1](images/IMG_5144_1-300x200.jpg)](http://gremovmongolijo.com/wp-content/uploads/2014/07/IMG_5144_1.jpg) [![IMG_5149](images/IMG_5149-300x200.jpg)](http://gremovmongolijo.com/wp-content/uploads/2014/07/IMG_5149.jpg) [![IMG_5171_1](images/IMG_5171_1-300x200.jpg)](http://gremovmongolijo.com/wp-content/uploads/2014/07/IMG_5171_1.jpg) [![IMG_5178](images/IMG_5178-300x200.jpg)](http://gremovmongolijo.com/wp-content/uploads/2014/07/IMG_5178.jpg)

Do Moskve je samo še 560 kilometrov, midva pa v moodu. Danes bova spala v postelji. Nadoknadit je treba zamudo od včeraj. In Matej v uptempu odvozi 500km, povprečna hitrost okrog 120km/h, kar je 30-60 kilometrov na uro nad dovoljeno hitrostjo. Pa je še vedno zadnji, garantirava – KIA je tisto, kar kupiš, če hočeš biti najhitrejši. Prehitevale so naju namreč same Kie, kje so pa UAZi, pa Urali pa Lade?

[![IMG_5277](images/IMG_5277-300x200.jpg)](http://gremovmongolijo.com/wp-content/uploads/2014/07/IMG_5277.jpg) [![IMG_5266](images/IMG_5266-300x200.jpg)](http://gremovmongolijo.com/wp-content/uploads/2014/07/IMG_5266.jpg)

Nekje 50km pred Moskvo se vse skupaj zabaše, bilo je okrog 23:00 (časovna razlika naju matra), Matej komaj odvozi do postajališča. Katja popije Red Bull in ob spečem Mateju (zmogel je še 2,3 km navigiranja) odpelje vso pot do Iskratela v Moskvi. Svaka čast, resno. V Iskratelovem predstavništvu pa šok, pred vrati naju pričaka varnostnik zgoraj brez. Okej, a je to mal čudno? Ampak mu je bilo očitno samo zelo vroče, ker je bil drugače prav uredu dečko, gledal je fuzbal in film ob enem. Sobica je velika in ima lastno kopalnico. Sprazniva vso toplo vodo in greva spat v posteljo. Neprecenljivo. Ford je parkiran na zadnjem parkirišču, v senci. Priden.
