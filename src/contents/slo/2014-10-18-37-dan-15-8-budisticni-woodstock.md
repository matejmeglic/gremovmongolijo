---
title: "37.dan / 15.8. Budistični Woodstock"
date: "2014-08-15"
lang: "slo"
---

Rana ura, zlata ura. Ura je šest, midva pa že v avtu, drviva in sekava ovinke, da do desetih prideva do Amarbayasgalant Khiid. To je budistični tempelj (eden izmed treh največjih v Mongoliji), baje arhitekturni višek severnega predela. 14. in 15. avgusta je čas festivala Gongoriin Bombani Hural - molitvenih slovesnosti, ki se jih udeleži veliko ljudi, ki pred templjem taborijo, zato dogodek spominja na budistični Woodstock. Tako pravi Lonly planet.

[![IMG_3568](images/IMG_3568-300x200.jpg)](http://gremovmongolijo.com/wp-content/uploads/2014/10/IMG_3568.jpg)  [![IMG_3515](images/IMG_3515-300x200.jpg)](http://gremovmongolijo.com/wp-content/uploads/2014/10/IMG_3515.jpg) [![IMG_3514](images/IMG_3514-300x200.jpg)](http://gremovmongolijo.com/wp-content/uploads/2014/10/IMG_3514.jpg) [![IMG_3510](images/IMG_3510-300x200.jpg)](http://gremovmongolijo.com/wp-content/uploads/2014/10/IMG_3510.jpg)

»No pa si pojdiva ogledat to čudo,« si rečeva pred dnevi in se danes z avtom »obesiva« na domačina, ki pozna res vsako cestno odprtino in tako optimizirava vožnjo, kar se le da. Sama ostaneva v off-roadarskem delu poti do templja – in to kakšnem! 35 kilometrov nemogočega terena za normalno vožnjo. Po hribih in dolinah, čez nekaj polj (v severnem delu je nekaj agrarne kulture. »Ooo, to pa more biti nekaj posebnega,« si misliva. »Ljudje imajo veliko motivacijo, da se vozijo po takem!«. Dve minuti do desetih, ko naj bi se vse skupaj začelo, vstopiva v tempelj. Že na parkirišču, je bilo vse skupaj sumljivo, ker sta bila parkirani poleg naju še dve vozili. Najini sumi se potrdijo ko vstopiva in ugledava vsega skupaj devet ljudi. Pet turistov in štiričlanska družina. Kmalu v prostor vstopijo še trije otroci, napravljeni v meniška oblačila. Po lovljenju in teku po klopcah se le usedejo in začnejo glasno, delno pojoče govoriti. Nenavadni zvoki za naša ušesa, nas vse radovedneže nasmejejo v nevednosti, kaj se je zgodilo s tako opevanim festivalom. Ogledava si tempelj, ki je sicer zelo barvit in poleg osrednjega kompleksa gosti še nekaj posrečenih lesenih hišic, ki so morale biti v samem začetku res krasne. Zato naju toliko bolj žalosti pogled na razpadajoče budistične komplekse, ki so dom in stranišče (pre)številnim golobom.

[![IMG_3504](images/IMG_3504-300x200.jpg)](http://gremovmongolijo.com/wp-content/uploads/2014/10/IMG_3504.jpg) [![IMG_3502](images/IMG_3502-300x200.jpg)](http://gremovmongolijo.com/wp-content/uploads/2014/10/IMG_3502.jpg) [![IMG_3467](images/IMG_3467-300x200.jpg)](http://gremovmongolijo.com/wp-content/uploads/2014/10/IMG_3467.jpg) [![IMG_3471](images/IMG_3471-300x200.jpg)](http://gremovmongolijo.com/wp-content/uploads/2014/10/IMG_3471.jpg)

Narediva nekaj vadbe za najini postavi in se sprehodiva do stupe (spomenika), ter kipa Bude, ki je na sosednji vzpetini, na katero se pregovorno povzpenjajo trume turistov. Ja pa ja de.

[![IMG_3550](images/IMG_3550-300x200.jpg)](http://gremovmongolijo.com/wp-content/uploads/2014/10/IMG_3550.jpg) [![IMG_3516](images/IMG_3516-300x200.jpg)](http://gremovmongolijo.com/wp-content/uploads/2014/10/IMG_3516.jpg) [![IMG_3524](images/IMG_3524-300x200.jpg)](http://gremovmongolijo.com/wp-content/uploads/2014/10/IMG_3524.jpg) [![IMG_3521](images/IMG_3521-300x200.jpg)](http://gremovmongolijo.com/wp-content/uploads/2014/10/IMG_3521.jpg) [![IMG_3536](images/IMG_3536-300x200.jpg)](http://gremovmongolijo.com/wp-content/uploads/2014/10/IMG_3536.jpg) [![IMG_3537](images/IMG_3537-300x200.jpg)](http://gremovmongolijo.com/wp-content/uploads/2014/10/IMG_3537.jpg) [![IMG_3540](images/IMG_3540-300x200.jpg)](http://gremovmongolijo.com/wp-content/uploads/2014/10/IMG_3540.jpg) [![IMG_3527](images/IMG_3527-300x200.jpg)](http://gremovmongolijo.com/wp-content/uploads/2014/10/IMG_3527.jpg)

Nekaj kilometrov naprej si poiščeva senco pod drevesi, ob potoku in si pripraviva kosilo, vzameva »me time« ter ob branju in pisanju počakava na popoldne, ko kreneva nazaj, tokrat naproti končnemu cilju. Po slabi uri vožnje se, ker dnevna svetilka že ugaša, zapeljeva na travnik ob poti in postaviva šotor za nočitev.

[![IMG_3551](images/IMG_3551-300x200.jpg)](http://gremovmongolijo.com/wp-content/uploads/2014/10/IMG_3551.jpg) [![IMG_3554](images/IMG_3554-300x200.jpg)](http://gremovmongolijo.com/wp-content/uploads/2014/10/IMG_3554.jpg)

Ta je prekinjena, ker naju iz ne vem katere REM faze, prebudi bliskanje, grmenje in veter, ki razmetava šotor (še dobro, da sva super obtežitev :)). Sledi najhitrejše pospravljanje do sedaj (pišejo se novi rekordi) in nadaljevanje, skorajda hiberniranja, v avtu.

[![IMG_3596](images/IMG_3596-300x200.jpg)](http://gremovmongolijo.com/wp-content/uploads/2014/10/IMG_3596.jpg) [![IMG_3589](images/IMG_3589-300x200.jpg)](http://gremovmongolijo.com/wp-content/uploads/2014/10/IMG_3589.jpg)
