---
title: "40. dan / 18.8. Za vedno"
date: "2014-08-18"
lang: "slo"
---

Zjutraj iz najine Žvali sleš Pandorine skrinjice vzameva vse, kar bova potrebovala in še enkrat obriševa armaturno ploščo. Nalijeva še zadnje litre slovenskega bencina in se odpeljeva proti pralnici. Tam nama vzamejo ključe in nama premaknejo avtomobil, nato ga operejo in … ključev ni več. Opa. No, čakava 20 minut, nato 30, znorim in povem vse, kar znam kar po slovensko. Ključi se čudežno najdejo in nič ne plačava za čiščenje. Samo zelo hitro se spokava od tam.

[![IMG_3857](images/IMG_3857-200x300.jpg)](http://gremovmongolijo.com/wp-content/uploads/2014/10/IMG_3857.jpg) [![IMG_3863](images/IMG_3863-200x300.jpg)](http://gremovmongolijo.com/wp-content/uploads/2014/10/IMG_3863.jpg)

Fotografije stranskih, belih nalepk - na njih so podpisani skoraj vsi (pogrešamo rusko družino iz puščave), ki so pomagali na najini poti.

Sledi srečanje z gospo Boloromo Batbayar, častno konzulko Slovenije v Ulaan Baatarju. Govorimo o povezavi (Slovenija praznuje 20. Obletnico povezave z Mongolijo, na kar so izredno ponosni), pa o turizmu in o poti. Na naju so ponosni kot, da bi bila njihova in se vsaj desetkrat zahvalijo za najin doprinos. Sledi fotografiranje pri avtomobilu in že naju povabijo na poslovno kosilo, v odlično restavracijo, kjer pred tabo naredijo lapšo v voku in z noži.

[![IMG_3854](images/IMG_3854-300x200.jpg)](http://gremovmongolijo.com/wp-content/uploads/2014/10/IMG_3854.jpg) [![IMG_3839](images/IMG_3839-300x200.jpg)](http://gremovmongolijo.com/wp-content/uploads/2014/10/IMG_3839.jpg)

Nato se odpraviva do GO-HELPa in tam uredimo vso dokumentacijo in prepis vozila. Seznanijo naju tudi z vsemi projekti, kako poteka uvoz, katere dokumente potrebujejo ipd. Povedo nama za vse ekipe, ki jim ni uspelo - neverjetno, da nas je bilo na začetku 88.

[![IMG_3879](images/IMG_3879-300x200.jpg)](http://gremovmongolijo.com/wp-content/uploads/2014/10/IMG_3879.jpg) [![IMG_3880](images/IMG_3880-200x300.jpg)](http://gremovmongolijo.com/wp-content/uploads/2014/10/IMG_3880.jpg)

Nato sta naju Javzaa, glavna organizatorka in direktor odpeljala v bližnji park, kjer se nahaja Ciljna črta. Sledi fotografiranje, dobiva pa super pokala za prevoženo pot. Končava kot 17. od 26 ekip, ki so v letu 2014 prispele v Mongolijo (prijavljenih 88, na pot odrinilo 41 ekip). Fotošut sva si zaslužila, zato vam tukaj prilagava več fotografij. Uživajte z nama, uspelo nam je.

[![IMG_3976](images/IMG_3976-300x200.jpg)](http://gremovmongolijo.com/wp-content/uploads/2014/10/IMG_3976.jpg) [![IMG_3967](images/IMG_3967-300x200.jpg)](http://gremovmongolijo.com/wp-content/uploads/2014/10/IMG_3967.jpg) [![IMG_3948](images/IMG_3948-300x200.jpg)](http://gremovmongolijo.com/wp-content/uploads/2014/10/IMG_3948.jpg) [![IMG_3936](images/IMG_3936-300x200.jpg)](http://gremovmongolijo.com/wp-content/uploads/2014/10/IMG_3936.jpg) [![IMG_3933](images/IMG_3933-300x200.jpg)](http://gremovmongolijo.com/wp-content/uploads/2014/10/IMG_3933.jpg) [![IMG_3906](images/IMG_3906-300x200.jpg)](http://gremovmongolijo.com/wp-content/uploads/2014/10/IMG_3906.jpg) [![IMG_3904](images/IMG_3904-300x200.jpg)](http://gremovmongolijo.com/wp-content/uploads/2014/10/IMG_3904.jpg) [![IMG_3901](images/IMG_3901-300x200.jpg)](http://gremovmongolijo.com/wp-content/uploads/2014/10/IMG_3901.jpg)

Odpraviva se na kosilo, nato pa pakiranje in… ob 21:40 ugotoviva, da sva pozabila vzeti tablice iz avtomobila. Let imava ob 08:00 zjutraj, nihče se ne oglaša na telefon, zgradba pa je odprta samo še 20 minut. Oblečem se in v visokih gojzarjih odtečem dva kilometra do zgradbe, s kriljenjem razložim varnostniku kaj bi rad, s parkirišča »ukradem« tablice in se vrnem domov. Osebna zmaga. Pakirava pozno v noč.
