---
title: "Obisk pri Mamutu 4x4"
date: "2014-06-03"
lang: "slo"
---

Kot že rečeno, odpravila sva se na obisk k Offroad Mamut 4x4, podjetju katerega lastniki so ne samo največji specialisti na področju offroada in predelave vozil, ampak so v letu 2010 že izvedli podobno traso, kot jo planirava midva.

Prvič sem se pri njih oglasil dva meseca nazaj, še ves zelen. Zdaj, se mi zdi, kot da bi se vse to dogajalo že leta nazaj, tako veliko stvari se zgodi. Igor in Blanka (sta btw zelo zelo zelo prijazen par, da o otrocih sploh ne govorimo) sta nama pomagala z zemljevidi in programsko opremo za pregledovanje, zraven tega pa sta se odločila za sponzorstvo odprave, dobila sva nekaj pomembnih kosov opreme, od regulatorja zraka v pnevmatikah do dodatnih luči za na streho (vožnja ponoči je tam zelo nevarna, zdaj bo pa svetlo do Arkhangelska in še dlje).

Igor in Blanka, še enkrat najlepša hvala in vse dobro na pohajkovanju po Avstraliji.

\[caption id="attachment\_1392" align="alignnone" width="300"\][![mamut](images/mamut-300x225.jpg)](http://gremovmongolijo.com/wp-content/uploads/2014/06/mamut.jpg) Prodajalna Mamut 4x4, raj za sladokusce.\[/caption\]

 

Takoj zatem pa naju je poklical še plezalec Luka Plut, ki je že potoval po Kirgiziji in se ravno odpravlja na naslednjo alpinistično odpravo v Indijo. Posodil nama je Lonely planet in podaril lopato in nekaj ostalih kosov opreme. Luka, vse dobro in se vidimo septembra, vrneva Lonelyja. Ostali le poglejte na spisek opreme, do konca tedna bova oblikovala končni seznam potrebščin.

\[caption id="attachment\_1381" align="alignnone" width="300"\][![IMG_20140530_213724](images/IMG_20140530_213724-300x225.jpg)](http://gremovmongolijo.com/wp-content/uploads/2014/06/IMG_20140530_213724.jpg) Oprema, pridobljena v soboto\[/caption\]
