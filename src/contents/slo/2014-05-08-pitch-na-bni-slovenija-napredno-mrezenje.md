---
title: "Pitch na BNI Slovenija - napredno mreženje"
date: "2014-05-08"
lang: "slo"
---

Danes sem se (piše Matej, kakopak) mrežil. Že na vse zgodaj zjutraj, ob 07:00 sem bil v Ljubljani, kjer sem se udeležil tedenskega srečanja [BNI Veneti grupe](http://www.bni-slovenia.com/coregroupdetails.php?coreGroupId=11349&t=e21a2393f02c2c63b33e1b8ab09ee465af1a120117f90a5a5d69eeb2a4176de1&name=Veneti "BNI Veneti") v Austria Trend Hotelu na posebno povabilo enega izmed sponzorjev.

[BNI je Business Networking Internacional](http://www.bni-slovenia.com/ "BNI Slovenija") in deluje po principu priporočil na podlagi izkušenj. V vsako skupino (v Ljubljani so trenutno 4, v Sloveniji 25, v svetu 25.000) se lahko vključi po en predstavnik vsake stroke, med seboj se tedensko srečujejo in se spoznavajo. Člane predhodno preverijo v smislu kakovosti in referenc, nato pa se člani predstavijo drugim. Ko se z nekom pogovarjaš, ti torej ob omembi avto-servisa takoj pride na misel človek, s katerim zajtrkuješ vsak četrtek - in tako se začnejo priporočila in sklepajo posli.

No, ker BNI Veneti omogoči vstop in vpogled tudi kakšnemu izbrancu, so mi danes namenili možnost pitcha. Gre za predstavitev, v kateri se predstaviš, poveš kdo si in za kaj si tu in kakšne so tvoje ciljne skupine. Vse to v 45-tih sekundah. Ha, to pa ni več tako enostavno!

Zaključek? Ponosno lahko poveva, da sva pridobila vsaj še enega sponzorja. (To pa ne pomeni, da ostali lahko prenehate z donacijami, le tako naprej) ;)

BNI, hvala za priložnost.
