---
title: "35.dan / 13.8. V družbi sipin in dinozavrov"
date: "2014-08-13"
lang: "slo"
---

Prava puščava, s peskom, ki počasi zaseda vse možne kotičke avta in temperaturami, ki končno dovoljujejo kratke hlače in majico. Sipine izgledajo, kot da bi jih nekdo po pomoti tja narisal - med oguljeno travo in kamnito gorovje. Osupljive so. Začnejo se tako odločno – brez prehodnih pasov, kot bi odrezal. Njihovi vrhovi so zaviti, vsak s svojim slemenom po katerem lahko poveš, iz katere smeri piha veter.  Med sipine se podava kar peš. Predvčerajšnjim je tu divjalo pravo neurje, zato so nekateri predeli še vedno razmočeni in s Fordom ne upava tvegati.

[![DSC_0160](images/DSC_0160-200x300.jpg)](http://gremovmongolijo.com/wp-content/uploads/2014/10/DSC_0160.jpg) [![DSC_0227](images/DSC_0227-200x300.jpg)](http://gremovmongolijo.com/wp-content/uploads/2014/10/DSC_0227.jpg) [![DSC_0191](images/DSC_01911-200x300.jpg)](http://gremovmongolijo.com/wp-content/uploads/2014/10/DSC_01911.jpg) [![DSC_0187](images/DSC_0187-300x200.jpg)](http://gremovmongolijo.com/wp-content/uploads/2014/10/DSC_0187.jpg) [![DSC_0174](images/DSC_0174-300x200.jpg)](http://gremovmongolijo.com/wp-content/uploads/2014/10/DSC_0174.jpg) [![IMG_2682](images/IMG_26821-300x200.jpg)](http://gremovmongolijo.com/wp-content/uploads/2014/10/IMG_26821.jpg) [![DSC_0222](images/DSC_0222-300x200.jpg)](http://gremovmongolijo.com/wp-content/uploads/2014/10/DSC_0222.jpg)

Sprehod, ki se sprva zdi kratek, se kar zavleče, ko končno doseževa veliki peskovnik. Presenetljivo trdna tla, nama omogočijo vzpon na sipino iz katere se razprostira čudovit razgled. Ob tem pogledu se čas kar ustavi. A vročina pritiska, žeja tudi. Iz sipin se vrneva proti Bayandalaju in od tam prečkava gorovje, ki zopet oba navduši. Sestava gora, kamenje in rečne struge – tako preproste stvari, ki jemljejo sapo. Vem, da danes že močno pretiravam s presežniki, a so utemeljeni (in podkrepljeni z dokazi).

[![19](images/19-300x200.jpg)](http://gremovmongolijo.com/wp-content/uploads/2014/10/19.jpg) [![17](images/17-300x200.jpg)](http://gremovmongolijo.com/wp-content/uploads/2014/10/17.jpg) [![IMG_2715](images/IMG_27151-300x200.jpg)](http://gremovmongolijo.com/wp-content/uploads/2014/10/IMG_27151.jpg)

Najin zadnji cilj so Flaming klifi – Bayanzag. Poimenoval jih je ameriški raziskovalec Roy Chapman Andrews (po njem je zasnovan  lik Indiana Jonesa) in je na tem območju našel dinozavrove jajca in kosti. Z avtom se povzpneva na enega izmed klifov, parkirava in del prehodiva. Družbo nama dela veliko število turistov (ki je še vedno primerljivo s številom pohodnikov na Štefanjo goro na sončen vikend), vendar se ne damo motiti med budnim opazovanjem rdečega peska, gobasto oblikovanih skal in sončnega zahoda. V kotu kanjona zagledava celo štiri nadobudneže, ki  brskajo po pesku v upanju na najdeni zaklad.

[![IMG_2792](images/IMG_27921-300x200.jpg)](http://gremovmongolijo.com/wp-content/uploads/2014/10/IMG_27921.jpg) [![IMG_2790](images/IMG_2790-300x200.jpg)](http://gremovmongolijo.com/wp-content/uploads/2014/10/IMG_2790.jpg) [![IMG_2795](images/IMG_2795-300x200.jpg)](http://gremovmongolijo.com/wp-content/uploads/2014/10/IMG_2795.jpg) [![IMG_2760](images/IMG_2760-300x200.jpg)](http://gremovmongolijo.com/wp-content/uploads/2014/10/IMG_2760.jpg)

Luksuzno lokacijo dodobra izkoristiva, saj se zapeljeva v kanjon in se utaboriva. V družbi dinozavrov pojeva večerjo in se odpraviva spat. Tokrat imava prvič sosede, ki se pridružijo najinemu podvigu.

[![IMG_2812](images/IMG_2812-300x200.jpg)](http://gremovmongolijo.com/wp-content/uploads/2014/10/IMG_2812.jpg) [![IMG_3222](images/IMG_3222-300x200.jpg)](http://gremovmongolijo.com/wp-content/uploads/2014/10/IMG_3222.jpg)

\[caption id="attachment\_2479" align="alignnone" width="300"\][![16](images/16-300x200.jpg)](http://gremovmongolijo.com/wp-content/uploads/2014/10/16.jpg) Prenočišče z razgledom.\[/caption\]
