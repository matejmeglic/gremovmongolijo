---
title: "34. dan / 12.8. Kamp s tisoč zvezdicami"
date: "2014-08-12"
lang: "slo"
---

Prebudiva se v super sončen dan in ugotoviva, da je prejšnjo noč pred najinim prihodom Dalandzadgad presenetilo največje deževje v zadnjih letih, voda vsepovsod. Hiše so zalite, iskanje primerne ceste pa se kmalu spremeni v brezglavo vožnjo čez polja. Najdeva znak, ki pokriva celotno Slovenijo.Sledi zajtrk na prostem, kdo bi si želel boljšega.

![DSC_0352](../images/DSC_0352.jpg) ![DSC_0355](../images/DSC_0355.jpg)![DSC_0334](../images/DSC_0334.jpg)![DSC_0350](../images/DSC_0350.jpg)

Kreneva proti gorski pregradi, ki razmejuje puščavo Gobi na kamnito in peščeno in omogoča bivanje v mestu Dalandzadgad. Potovanje je najlepše skozi dolino Yolin Am, ki jo krasi zavita cesta po rečni strugi in ledenik na koncu doline, ki pa ga v več kot enournem sprehodu nisva našla. Baje pa, da je tam. Na koncu doline je zelo ozek prehod, ki ga lahko prevoziš samo s terenskim vozilom, nikakor pa ni primeren za potovalne kamione ali avtobuse.

![DSC_0371](../images/DSC_0371.jpg)![DSC_0383](../images/DSC_0383.jpg)![DSC_0399](../images/DSC_0399.jpg)![DSC_0415](../images/DSC_0415.jpg)![DSC_0410](../images/DSC_0410.jpg)![DSC_0424](../images/DSC_0424.jpg)![DSC_0442](../images/DSC_0442.jpg)![DSC_0446](../images/DSC_0446.jpg)![DSC_0447](../images/DSC_0447.jpg)![DSC_0456](../images/DSC_0456.jpg)![IMG_2476](../images/IMG_2476.jpg)![IMG_2495](../images/IMG_2495.jpg)![IMG_2482](../images/IMG_2482.jpg)![IMG_2477](../images/IMG_2477.jpg)![IMG_2519](../images/IMG_2519.jpg)![IMG_2605](../images/IMG_2605.jpg)![IMG_2538](../images/IMG_2538.jpg)![IMG_2638](../images/IMG_2638.jpg)![IMG_2577](../images/IMG_2577.jpg)![IMG_2570](../images/IMG_2570.jpg)![IMG_2565](../images/IMG_2565.jpg)![DSC_0468](../images/DSC_0468.jpg)![DSC_0465](../images/DSC_0465.jpg)![20](../images/20.jpg)] 
Najožji prehod Yolyn Am. Priporočava.

Ko prideš iz soseske pa se odpre pogled v neskončno. Nekaj gora na koncu in brezmejnost, kot da bi se znašel v drugem svetu, v neki drugi pravljici. Odpraviva se na zahod in po eni uri vožnje srečava dva rusa, ki skupaj s sinom potujeta po Mongoliji. Povesta nama prigode prejšnjega deževnega dne, od reševanja po kozjih stezah do vlečenja domačina iz peska. Namenoma ne spustiva gum in to pomeni, da je v vsako suho strugo treba s precej plina. In teh strug je ogromno, cesta za nikamor, sonce pa kar tone.

![DSC_0489](../images/DSC_0489.jpg) ![DSC_0506](../images/DSC_0506.jpg)![DSC_0504](../images/DSC_0504.jpg)Šala dneva: Popotnik v puščavi vpraša domačina, kje je trgovina. On odvrne: "V sredo na levo."

Na zahodu prvič opaziva zaplate peska, kar med stepsko pokrajino se pnejo veliki kupi – rumene gmote. Ki jih je vedno več. Puščava je zanimiva, ker se za njo še vedno pnejo vršaci z več kot 3000 metrov nadmorske višine, pokriti s snegom. Trava, puščava in sneg, vse v enem kadru.

![DSC_0520](../images/DSC_0520.jpg)![DSC_0526](../images/DSC_0526.jpg)![DSC_0118](../images/DSC_0118.jpg)![DSC_0096](../images/DSC_00961.jpg)![DSC_0095](../images/DSC_00951.jpg)![DSC_0089](../images/DSC_0089.jpg)

Na večer doseževa »kamp«, ampak se kmalu odločiva, da bova raje »na svoje«. Sprehodiva se do reke v upanju na kopanje in ugotoviva, da je suha. Odpeljeva se 150m stran od ostalih gerov in postaviva kamp. Popraviva avtomobil, postaviva šotor in si privoščiva večerjo z vsem. Tako se reče rižu, koruzi, grahu, tuni in šampinjonih. Noč zamenja dan in prižgejo se zvezde. Mimo naju se leno priziba kamela, za katero sumiva, da je visoko noseča, saj osamljeno joka še dolgo v noč.

![DSC_0132](../images/DSC_0132.jpg)![DSC_0131](../images/DSC_0131.jpg)![DSC_0142](../images/DSC_0142.jpg)![21](../images/21.jpg)